<h1>Динамична памет. Задачи </h1>

<p><strong>Задача 1: </strong>Напишете функция, която приема цяло число n. Функцията да създаде динамичен масив от цели числа с размер n и да го изтрие. </p>
<p><strong>Задача 2: </strong>Напишете функция, която приема от стандартния вход число n. Функцията да създаде динамична матрица с n реда. Всеки от редовете да има размер, приет от стандартния вход. 
Функцията след това да изтрие матрицата. </p>
<p><strong>Задача 3: </strong>Напишете функция, която приема 2 масива от цели числа и размерите им, както и число К. Програмата да връща нов масив, за който е заделено точно количество памет, който да е 
съставен само от числата, съдържащи се в двата масива, които се делят на К. </p>
<p><strong>Задача 4: </strong>Напишете функция, която приема два масива от цели числа с еднакъв размер n, като вторият масив е съставен само от нули и единици. Функцията да върне масив, за който е заделено 
точно количество памет, който съдържа в себе си само елементите от първия масив, на чиято позиция във втория масив има единица. </p>
<p><strong>Задача 5: </strong>Напишете функция, която приема масив от цели числа и размера му, и цяло число K. Функцията да връща нов масив, за който е заделено точно количество памет, в който всички елементи 
са изместени циклично K позиции надясно. </p>
<p><strong>Задача 6: </strong>Напишете функция, която приема 2 символни низа и връща нов символен низ, за който е заделено точно количество памет, който представлява конкатенация на малките букви в първия с 
главните във втория. Пример: </p>
<p>Вход: </p>

```
Start
ENd
```

<p>Изход: </p>

```
tartEN
```

<p><strong>Указание: </strong>Не забравяйте терминиращата нула! </p>
<p><strong>Задача 7: </strong>Напишете функция, която приема 2 символни низа text и pattern. Функцията да връща символен низ, за който е заделено точно количество памет, който да съдържа text, преобразуван така, 
че всяко число (поредица от цифри) да бъде заменена с pattern. Пример: </p>
<p>Вход: </p>

```
I have ordered 50 watermelons and 2 melons like those kids from the Maths problems.
CENSORED!
```

<p>Изход: </p>

```
I have ordered CENSORED! watermelons and CENSORED! melons like those kids from the Maths problems.
```

<p><strong>Указание: </strong>Не забравяйте терминиращата нула! </p>
<p><strong>Задача 8: </strong>Напишете функция, която приема матрица и размерите ѝ, и индекс i и връща нова матрица, за която е заделено точно количество памет, в която липсва i-тия ред.</p>
<p><strong>Задача 9: </strong>Напишете функция, която приема матрица от символи и размерите ѝ, и връща нова матрица, за която е заделено точно количество памет и има 2 пъти по-малко редове. Първия ред представлява 
конкатенация на първия и последния, втория - на втория и предпоследния и т.н. Ако редовете на подадената матрица са нечетен брой, последния ред остава непроменен.</p>
<p><strong>Задача 10: </strong>Напишете функция, която приема масив от цели числа и размера му. Функцията да връща матрица от символни низове, за която е заделено точно количество памет, където ред i от 
матрицата представлява числото, записано на позиция i във входния масив, превърнато в символен низ (например: от 1234 към "1234"). Обърнете внимание, че е възможно някои от числата да са отрицателни! </p>
