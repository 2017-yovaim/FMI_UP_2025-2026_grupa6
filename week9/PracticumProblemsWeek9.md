<h1> Указатели. Символни низове. Задачи </h1>
<p>Приемаме, че символните низове не могат да са по-дълги от 1024 символа (включително терминиращата 0). Проверявайте за коректността на входните данни и при некоректни данни извеждайте подходящи съобщения или 
връщайте подходящи кодове за грешка. </p>
<p><strong>Задача 1: </strong>Напишете функция, която приема масив от цели числа като указател (и размера му) и извежда на стандартния изход адреса на най-големия елемент на масива. </p>
<p><strong>Задача 2: </strong>Напишете функция, която приема масив от цели числа (и размера му) и извежда на стандартния изход елементите на масива, без да използва оператора []. </p>
<p><strong>Задача 3: </strong>Напишете функция, която приема масив от символи. Масивът трябва да съдържа само малки латински букви - ако това не е така, върнете лъжа. Иначе, функцията да връща дали масивът съдържа 
само уникални букви, тоест дали всеки символ от масива се среща най-много по веднъж. </p>
<p><strong>Упътване: </strong>Използвайте числов масив от 26 елемента, където индексът на елемента от масива се съпоставя с буква (а = 0 и т.н.), а стойността на елемента - колко пъти се среща съответната буква. 
Това се нарича "хистограма". </p>
<p><strong>Задача 4: </strong>Напишете функция, която приема символен низ и го извежда обърнат на стандартния изход. </p>
<p><strong>Задача 5: </strong>Напишете функция, която приема два символни низа: text и result (който е празен, но в който има достатъчно място), символ symbol и позиция i. Функцията да сложи в result съдържанието 
на text, но със символът symbol вмъкнат на i-та позиция. Броим, започвайки от 0. </p>
<p><strong>Задача 6: </strong>Нашишете функция, която приема символен низ и символ и премахва всички срещания на символа от символния низ. Пример: </p>
<p>Вход: </p>

```
i love reading i
```

<p>Изход: </p>

```
love readng
```

<br />

<p><strong>Задача 7: </strong>Напишете фунцкия, която приема 2 символни низа. Извършете "компресиране” на на първия низ, използвайки броя на повтарящите се знаци. Например, масивът от знаци "aaabbccccd" трябва да стане 
"a3b2c4d1". А масивът "aaabbccaf" -> "a3b2c2a1f1". Резултатът запишете във втория масив.</p>
<p><strong>Задача 8: </strong>Напишете функция, която приема 2 символни низа и проверява дали втория низ е префикс на първия, тоест дали втория низ е началото на първия. Например: </p>
<p>Вход: </p>

```
i love reading
i love
```

<p>Изход: </p>

```
1
```

<p>Пояснение: Вторият низ се съдържа в началото на първия, следователно функцията връща истина. </p>

<br />
<p>Вход: </p>

```
i love reading
i do not love
```

<p>Изход: </p>

```
0
```

<p>Пояснение: Вторият низ не се съдържа в началото на първия, следователно функцията връща лъжа. </p>

<br />
<p><strong>Задача 9: </strong>Напишете функция, която приема символен низ, който трябва да е съставен само от символите от '0' до '9' - ако това не е така, върнете подходящ код за невалидни данни. Ако входните 
данни са валидни, функцията да връща числото, което е представено като симолен низ, тоест: при вход "1234" функцията трябва да връща числото 1234; при вход "а234" функцията трябва да връща код за недалидни данни 
(стандартно това е -1). </p>







<p><strong></strong></p>
