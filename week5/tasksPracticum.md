<h1> Статични Масиви - задачи </h1>
<p><strong>Пояснение: </strong>приемаме, че максималният размер на масив във всяка задача е 50. Правете проверки за коректност на входните данни и при некоректни входни данни спирайте изпълнението на функцията 
и подавайте подходящи стойности или съобщения за грешка. </p>
<p><strong>Задача 1: </strong>Напишете функция, която приема масив от цели положителни числа и размера му. Функцията да връща средната стойност на елементите от масива. </p>
<p><strong>Задача 2: </strong>Напишете функция, която приема масив от цели числа и размера му и връща дали е палиндром (симетричен). </p>
<p><strong>Задача 3: </strong>Напишете функция, която приема масив от цели числа и размера му и връща сбора на числата, които са на индекси от масива, кратни на 3. </p>
<p><strong>Задача 4: </strong>Напишете функция, която приема масив от цели числа с най-много 10 елемента (индекси от 0 до 9) и размера му. Функцията да занулява всички елементи на масива, които не съдържат като цифра 
индекса, на който се намират. Например: число 123 на индекс 4 ще се занули, защото 123 не съдържа цифрата 4 в себе си. </p>
<p><strong>Задача 5: </strong>Напишете функция, която приема два масива от цели числа и размерите им. Функцията да проверява дали двата масива са образувани от едни и същи множества. </p>
<p><strong>Задача 6: </strong>Фиксиран елемент на масив от цели числа ще наричаме елемент, който има същата стойност като индекса си. Напишете функция, която приема масив от цели числа и размера му и връща 
броя на фуксираните елементи в масива. </p>
<p><strong>Задача 7: </strong>Напишете функция, която приема два масива от цели числа и размерите им. Функцията да връща дали двата масива са линейно зависими. </p>
<p><strong>Задача 8: </strong>Напишете функция, която приема два масива от цели числа с еднаква дължина (и размера им). Масивите трябва да имат елементи със стойности в интервала [0, 9]. Функцията да проверява 
дали вторият масив е пермутация на първия. </p>
