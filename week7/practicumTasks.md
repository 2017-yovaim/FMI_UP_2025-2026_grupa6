<h1>Масиви - продължение. Задачи </h1>
<p>Уточнение: предполагаме, че размерът на масив/матрица може да е най-много 50. Функциите Ви трябва да проверяват входните си данни и да спират изпълнението си 
с подходящи изходни кодове или съобщения, ако входните данни са некоректни. </p>
<p><strong>Задача 1: </strong>Напишете функция, която приема едномерен масив от числа с плаваща запетая и размера му, и връща елемента на масива, който е най-близо до
средната стойност на масива (средното аритметично на елементите му). </p>
<p><strong>Задача 2: </strong>Напишете функция, която приема едномерен масив от цели числа и размера му, и връща индексите на началото и края на най-дългата нарастваща 
подредица в масива (използвайте референции). Пример: </p>
<p>Вход: </p> 

```
10
1 2 3 -15 10 3 5 6 7 8
```

<p>Изход: </p>

```
5 9
```

<p><strong>Обяснение: </strong>Най-дългата подредица с нарастващи елементи в масива [1, 2, 3, -15, 10, 3, 5, 6, 7, 8] е (3, 5, 6, 7, 8) - елементът 3 има индекс 
5, а елементът 8 има индекс 9. </p>

<p><strong>Задача 3: </strong>Ще казваме, че поредица от числа е трион, ако всяко число в нея е едновременно по-голямо или равно на двата си съседа или едновременно 
по-малко или равно на тях. За първия и последния елемент имаме само по един съсед. Напишете фунцкия, която приема масив от цели числа и размера у, и връща дали е 
трион.</p>

<p><strong>Задача 4: </strong>Напишете функция, която приема масив от цели числа и размера му, и връща дали е възможно масивът да се раздели на две части, така че 
сумата на елементите на двете части да е еднаква. Пример: </p>
<p>Вход: </p>

```
5
1 2 3 4 10
```

<p>Изход: </p>

```
1
```

<p><strong>Пояснение: </strong>Масивът може да се раздели на [1, 2, 3, 4] и [10], тъй като 1 + 2 +3 + 4 = 10. Обърнете внимание, че търсим такова разделение, в което 
не разместваме елементите на масива. </p>

<p><strong>Задача 5: </strong>Напишете функция, която приема квадратна матрица от цели числа и размера ѝ. Функцията да транспонира матрицата in-place, т.е без 
използването на допълнителна памет. </p>

<p><strong>Задача 6: </strong>Казваме, че два стълба на матрица си приличат, ако множествата, от които са съставени, съвпадат. Например стълб (1, 2, 3, 3) 
си прилича със стълб (1, 1, 3, 2, 1). Да се напише функция, която приема матрица от цели числа и размерите ѝ, както и номер на стълб, и извежда на  
стандартния изход номерата на всички стълбове, които си приличат с първоначалния, без самия него.</p>



