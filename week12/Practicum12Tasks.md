<h1>Динамична памет. Задачи - продължение</h1>

<p><strong>Задача 1: </strong>Напишете програма, която въвежда от потребителя символен низ с максимална дължина 200 символа и извежда броя на думите, съдържащи се в него. 

Забележка: в тази задача приемаме “дума” като последователност на символи, заградени от ПРОИЗВОЛЕН брой интервали или началото или края на символния низ. (Внимание!!! В други задачи идеята за “дума” може да варира)
</p>

<p><strong>Задача 2: </strong>Напишете програма, която въвежда от потребителя символен низ с максимална дължина 200 символа и едно положително число n. Програмата трябва да намери n-тата дума в низа, да задели динамично точно толкова памет, колкото е необходима за съхраняването ѝ, и да я изведе на екрана. Ако n-тата дума не съществува, програмата трябва да изведе подходящо съобщение.
</p>

<p><strong>Задача 3: </strong>Напишете програма, която въвежда от потребителя символен низ с максимална дължина 200 символа. Програмата трябва да намери думата от низа, за която сборът от ASCII кодовете на символите ѝ е най-голям, да задели динамично точно необходимата памет за нейното съхраняване и да я изведе на екрана.
</p>

<p><strong>Задача 4: </strong>Напишете програма, която приема символен низ text и символ s. В тази задача "дума" ще наричаме последователност от символи, заградени 
от произволен брой символи s. Символът s не се среща никъде другаде, освен като разделител на думи в text. Програмата трябва да върне матрица от символи, за която е 
заделено точно количество памет, в която всеки ред на матрицата е дума от text - първият ред е първата дума, вторият ред - втората дума, и т.н. </p>

<p><strong>Задача 5: </strong>Напишете програма, която приема матрица от символи и броя на редовете ѝ. Всеки ред от матрицата представлява символен низ, завършващ 
с терминираща нула, в който трябва да се съдържат само числа - ако не се съдържат само числа, програмата трябва да изведе подходящо съобщение и да приключи работата 
си. При коректни входни данни, програмата трябва да върне целочислен масив, за който е заделено точно количество памет, за който всеки елемент представлява ред от 
матрицата, превърнат от низ в число. Пример: </p>
<p>Вход: </p>

```
"1234"
"15"
"12345"
"-659"
4
```
<p>Изход: </p>

```
1234 15 12345 -659
```


<p><strong></strong></p>
