<h1>Символни низове - продължение. Задачи </h1>

<p>Пояснение: приемаме, че всички символни низове са с дължина, най-много 1024 символа (включително терминиращата нула). Функциите Ви трябва да проверяват валидността на входните си данни. </p>

<p><strong>Задача 1: </strong>Напишете Ваши имплементации на функциите strlen, strcmp, strcpy, strcat със следните сигнатури: 
<br />&nbsp;&nbsp;&nbsp;&nbsp;int myStrlen(char* str) - връща дължината на символния низ, без да брои терминиращата нула; 
  <br />
  <br />&nbsp;&nbsp;&nbsp;&nbsp;int myStrcmp(char* str1, char* str2) - сравнява str1 със str2. Връща 0, ако двата символни низа са идентични по съдържание; -1, ако str1 е лексикографски по-малък; и 1, ако str1 е 
  лексикографски по-голям.
  <br />
<br />&nbsp;&nbsp;&nbsp;&nbsp;void myStrcpy(char* source, char* dest) - копира съдържанието на source в dest. Предполагаме, че в dest има достатъчно място. Не забравяйте да сложите терминираща нула на края на dest!
  <br />
<br />&nbsp;&nbsp;&nbsp;&nbsp;void myStrcat(char* source, char* dest) - поставя съдържанието на source в края на dest (конкатениране на текст). Предполагаме, че в dest има достатъчно място. Не забравяйте да сложите терминираща нула 
на края на dest!</p>
<br />

<p><strong>Задача 2: </strong>Напишете функция, която приема символен низ, който съдържа само малки латински букви. Ако това не е така, функцията да връща подходящ код за невалидни входни данни. 
При коректни входни данни, функцията да връща броя на уникалните символи в низа. </p>

<p><strong>Задача 3: </strong>Напишете функция, която приема 2 символни низа - един с текст и един празен. Функцията да постави във втория низ само малките латински букви от първия. </p>

<p><strong>Задача 4: </strong>Напишете функция, която приема символен низ, който е съставен само от големи и малки латински букви (ако това не е вярно, изведете подходящо съобщение за грешка на стандартния 
изход) и изтрива всички повтарящи се символи, тоест всеки символ трябва да се среща най-много един път в преобразения низ. </p>

<p><strong>Задача 5: </strong>Напишете функция, която приема два символни низа и проверява дали втория е подниз (substring) на първия, тоест дали текстът на втория се среща някъде в текста на първия. Пример: </p>
<p>Вход: </p>

```
How do you do? How is your day going?
How is your day
```

<p>Изход: </p>

```
1
```

<p>Вход: </p>

```
How do you do? How is your day going?
How has your day been
```

<p>Изход: </p>

```
0
```

<p><strong>Задача 6: </strong>Напишете функция, която приема символен низ и брои колко "думи" има в него. Под "дума" разбираме всяка последователност от символи, които не са whitespaces (\n, \t, или интервал), 
разделени с whitespaces или оградени от началото или края на символния низ. </p>
<p><strong>Задача 7: </strong>Напишете функция, която приема символен низ и връща дължината на най-голямата дума в низа (под дума разбираме същото, като в предната задача). </p>
<p><strong>Задача 8: </strong>Напишете функция, която приема символен низ и символ. Функцията да преобразува символния низ, като го обърне наобратно, превърне всяка малка латинска буква в голяма и обратното, 
превърне всяка срещната цифра с остатъка от делението ѝ на 2, и превърне всеки символ, който не е латинска буква или цифра, в символа, подаден като параметър. Пример: </p>
<p>Вход: </p>

```
abcABC1234#!
@
```

<p>Изход: </p>

```
@@0101cbaCBA
```
